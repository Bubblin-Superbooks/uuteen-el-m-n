<div class="leaf flex"><div class="inner justify"><p class="no-indent  ">ja suora. Mutta hän tunsi, että Eevan käsi vapisi hänen omassaan…</p><p>"Erämaan kukka… kovan kiveliön kävijä… Tiedätkö, että olet minulle niin rakas… niin rakas, etten minä sitä osaa sanoa… Te olette minulle rakkaita kaikki… isä, äiti ja pojat ja pikkutytöt…"</p><p>Hän heltyi niin, että pillahti itkuun.</p><p>"Minun tulee niin äärettömän ikävä, kun te lähdette…"</p><p>"Lähtisitkö sinä minun kanssani?"</p><p>"Lähtisin minä…"</p><p>"Mutta jos minä sinut pettäisin ja jättäisin sitten…"</p><p>"Ette te voi minua pettää…"</p><p>"Mistä sen niin varmaan tiedät?"</p><p>"Minä näen sen teidän silmistänne, ja muutenkin… te olette hyvä."</p><p>"Lapsi-raukka! Rakastatko minua?"</p><p>"Rakastan minä… nyt minä oikein rakastankin…"</p></div> </div>