<div class="leaf flex"><div class="inner justify"><p class="no-indent  ">hänet kumma kaiho ja ikävä. Tämä kesä oli ollut hauskin hänen koko elämässään. Niin tervettä ja puhdasta, virkistävää ja opettavaa. Mikään ei tuntunut hänestä niin hyvältä kuin se, että hänen suhteensa Eevaan oli säilynyt niin puhtaana. Nyt hän sen tunsi.</p><p>Mitä olisi hänen ilonsa ollut, jos olisi antanut himojensa mellastaa herrana? Kurjana ja häpeässä saisi hän nyt hyvästi jättää… eikä koskaan voisi tulla takaisin…</p><p>Mutta nyt voipi.</p><p>Hän käveli pellolle, jossa koko talon väki oli leikkuulla. Enin osa peltoja oli jo haasioissa ja kuhilaalla, eikä leikkaamatta ollut enää kuin navetan takainen pelto.</p><p>Kaarlon tullessa nousi Eeva leikkaamasta ja alkoi teroittaa sirppiään.</p><p>"Viikon päästä siis lähdette", sanoi tyttö hiljaisella äänellä.</p></div> </div>